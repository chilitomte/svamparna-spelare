# Grundregler

## Förmågor 
När en äventyrare gör någonting som kräver mer ansträngning än att sätta den ena foten framför den andra, slår dennes spelare en T20 för att avgöra hur bra den lyckas med det. Tärningsslagen justeras beroende på hur bra man är på det man ska göra, och detta baseras på ens grundegenskaper. Grundegenskapens värde indikerar vad man lägger till eller drar bort från sitt tärningsslag.  

### Skicklighet
Man kan också vara skicklig i en förmåga, då lägger man till sin *skicklighetsbonus* till sitt slag också. För att vara skicklig i någon förmåga måste man vara tränad i den förmågan. Man är ofta tränad i de vapen man använder som äventyrare, om inte så är fallet lär ens karriär bli kortlivad.

### Fördel och nackdel
Vissa omständigheter gör det lättare eller svårare att lyckas med en handling, och ibland blir det så svårt eller lätt att man får rulla sin T20 med *fördel* eller *nackdel*. Då rullar man iställer två T20, med fördel behåller man det *bästa* slaget och med nackdel behåller man det *sämsta* slaget.

### Grundegenskaperna
* Styrka
* Smidighet
* Fysik
* Intelligens
* Psyke
* Karisma

## Strid
När en strid börjar agerar man i turordning, en i taget. För att bestämma vem som agerar först slår alla ett *initiativslag*, där man lägger till sin smidighet. Den med högst initiativ börjar, sen går man i tur och ordning i initiativ-ordning. När alla har utfört sin handling har en *runda* gått, och man börjar om i initiativordning igen. Detta görs tills ingen vill slåss längre eller tills någon tröttnar, vilket som än kommer först.

Under sin tur hinner man *flytta på sig* och *utföra en handling*, i vilken ordning man vill. Nedan följer en del vanliga handlingar man kan försöka göra i strid.

* Slå en motståndare i huvet med något lämpligt tillhygge
* Skjuta iväg en pil eller eldboll mot en motståndare
* Hålla fast en motståndare så att den inte kan fly undan
* Förbereda sig för att ducka undan, andra har då nackdel på sina attacker mot en tills nästa runda 
* Kuta så att man kan flytta sig ytterligare
* Förbereda en handling som görs vid ett senare tillfälle

Att slåss med ett vapen använder styrka eller smidighet, beroende på om du spänner de stora eller de små musklerna.